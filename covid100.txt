कोविड-19 (COVID-19) एक प्रकार का संक्रामक रोग है, जो 2019 F1 N1 नवकोरोनावायरस (SARS-CoV-2) के कारण होता है।
इस रोग का पता सबसे पहले चीन के वुहान शहर में 2019 को चला था।
हालांकि तब तक ये पूरी दुनिया में फैल चुका था, जिसका परिणाम 2019–20 वुहान कोरोनावायरस महामारी के रूप में सामने आया।
इसकें सामान्य लक्षणों में बुखार, खांसी और सांस लेने में तकलीफ होना शामिल है।
कुछ मामलों में मांसपेशियों में दर्द, थूक का निर्माण और गले में खराश भी देखने को मिला है।
अधिकतर मामलों में हल्के लक्षण ही होते हैं और सिर्फ कुछ मामलों में ये बढ़ कर निमोनिया या कई अंगों के विफल होने तक भी पहुँच जाते हैं।
जांच किए जा रहे मामलों में प्रति व्यक्ति मौतों का प्रतिशत 3.4%[उद्धरण चाहिए] है, जिसमें व्यक्ति की उम्र और स्वास्थ अलग अलग हैं।
वर्तमान में इटली, स्पेन, भारत, ब्राजील, ईरान और संयुक्त राज्य अमेरिका इसके मुख्य शिकार हैं।
अमेरिका के पूर्व राष्ट्रपति डोनाल्ड ट्रंप ने कोरोनावायरस महामारी के हमले को पर्ल हार्बर और 9/11 के हमले से भी ज्यादा ख़तरनाक बताया।
डोनाल्ड ट्रंप के अनुसार इसमें हम ऐसे दुश्मन से लड़ रहे है जो दिखाई नहीं देता।
इस वायरस से संक्रमित व्यक्ति में हो सकता है कि किसी भी प्रकार का कोई लक्षण न दिखे या फ्लू जैसे कुछ लक्षण दिखाई दे सकते हैं, जिसमें बुखार, खांसी, थकान और सांस में तकलीफ शामिल है।
कुछ आपातकालिन स्थितियाँ पैदा करने वाले लक्षणों में सांस लेने में तकलीफ, सिने में दर्द या दबाव, भ्रम, जागने में कठिनाई, और चेहरे या होंठों में जलन शामिल है।
यदि ऐसे लक्षण दिखाई देते हैं तो तुरंत अपनी जांच कराएं।
कुछ कम सामान्य लक्षणों में छींक आना, नाक का बहना, गले में खराश होना देखा गया है।
कुछ लोगों में मतली, उल्टी और दस्त जैसे लक्षण भी दिखाई दिये हैं।
चीन के कुछ मामलों में सीने में जकड़न और अस्वस्थता देखने को मिला था।
कुछ ऐसे मामलों में जिसमें कोई अन्य लक्षण नहीं दिख रहे थे, उन्हें कोई गंध नहीं आ रहा था, या वे स्वाद पहचान नहीं पा रहे थे।
कुछ मामलों में ये बीमारी निमोनिया या कई अंगों के विफल होने तक बढ़ जाती है और मृत्यु हो जाती है।
जिन लोगों में गंभीर लक्षण दिखाई दिये हैं, जिसके लिए उन्हें मैकेनिकल वेंटिलेशन की आवश्यकता पड़े, उन्हें यह लक्षण दिखने में लगभग 8 दिन का समय लगा था।
यह रोग SARS-CoV-2 नामक वायरस के कारण होता है, जिसे पहले 2019 नोवेल कोरोनावायरस (2019-nCoV) के नाम से जाना जाता था।
यह मुख्य रूप से खांसी और छींक के दौरान निकलने वाली बूंदों से लोगों में फैलता है।
वायरस के क्षय की जांच करने वाले एक अध्ययन से पता चला है कि ये तांबे पर 4 घंटे, कार्डबोर्ड पर 24 घंटे, स्टैनलेस स्टील पर 72 घंटे, और प्लास्टिक पर 72 घंटे के बाद दिखाई नहीं दिये थे।
हालांकि उन वायरस का पता लगाने की दर 100% नहीं हुई और यह अलग अलग सतह पर भिन्न-भिन्न थी।
बायेसियन रिग्रेशन मॉडल के साथ क्षय की दर का अनुमान बताता है कि यह वायरस तांबे में 18 घंटे, कार्डबोर्ड पर 55 घंटे, स्टैनलेस स्टील पर 90 घंटे, और प्लास्टिक पर 100 घंटे तक रह सकता है।
3 घंटे के प्रयोग के दौरान यह पूरे समय ऐरोसोल में दिखाई दे रहा था।
यह वायरस मल में भी पाया गया है, और इसके माध्यम से इसके संचरण पर अभी शोध किया जा रहा है।
किसी इंसान से रोग फेलने की संभावना सबसे अधिक तब होती है जब उनमे बीमारी के लक्षण दिखने लगते हैं (चाहे लक्षण हलके कयुं न हों), लेकिन लक्षण दिखने के एक दो दिन पहले बही बीमारी फैल सकती है।
जब बीमारी कम हो, तो लोग ७ से १२ दिन संक्रामक रहते हैं (यानी, बीमारी फैला सकते हैं), और अगार बीमारी अधिक हो तो दो हफते तक भी बीमारी फैला सकते हैं।
जब खांसी और छींक के दौरान निकलने वाली बूंदें जमीन या किसी सतह पर गिरते हैं, तो उस जमीन या सतह को छूकर अगर कोई व्यकती अपने मुंह या नाक को छू ले, तो ‌वह बीमार पड सकता है।
लेकिन इसकी संभावना थोढी कम है,और समय के साथ यह संभावना भी घटती जाती है।
यह मानना है कि यह वाीरस के फैलने का मुख्य तरीका नही है।
बीमार व्यकती के थूक मे अधिक मात्रा मे वाइरस (किठाणु) मौजूद होती है।
भले यह यौन से फेलने वाली बीमारी नही है, लेकिन यह नज़दीकी संपर्क से फैल सकता है।
क्योंकि SARS-CoV-2 के खिलाफ काम करने वाले टीकों के 2021 से पहले आने की संभावना नहीं है, इस कारण महामारी के प्रबंधन का एक महत्वपूर्ण हिस्सा इसके बढ़ने को रोकने का प्रयास कर रहा है।
जिससे इलाज हेतु पर्याप्त मात्रा में चिकित्सक और चिकित्सकीय उपकरण उपलब्ध हो सके।
इसी के साथ साथ चिकित्सकीय सेवा देने वालों को अत्यधिक काम न करना पड़े और इसके इलाज तथा टीके के निर्माण करने हेतु पर्याप्त समय मिल सके।
बचाव के उपाय करने से संक्रमित होने की संभावना काफी कम हो जाती है।
संक्रमण से बचने के लिए अन्य कोरोनावायरस के लिए छापे गए उपायों का इस्तेमाल कर सकते हैं:
जितना हो सके, घर पर रहें और यात्रा या सार्वजनिक कार्य करने से बचें।
अपने हाथ साबुन और गरम पानी से कम से कम 20 सेकंड के लिए धोते रहें।
अपने हाथ बिना धोये अपनी आँखों, नाक और मुंह को न छूएँ।
इसके अलावा समाज से दूरी बनाना भी एक अच्छी रणनीति है, जिससे बड़ी संख्या में लोगों के किसी संक्रमित व्यक्ति के संपर्क में आने को रोका जा सकता है।
इसके लिए विद्यालय और कार्यालय आदि का बंद करना, यात्रा पर प्रतिबंध लगाना और किसी भी प्रकार के भीड़ को इकठ्ठा न होने देना प्रमुख उपाय है।
WHO के अनुसार मास्क का इस्तेमाल सिर्फ उन्हें करना चाहिए, जिन्हें खांसी या सर्दी है या उन्हें जो ऐसे किसी की देखभाल कर रहे हैं, जिसे यह रोग होने का शक है।
हालांकि बाद में WHO के साथ साथ अन्य कई संस्थानों ने मास्क के इस्तेमाल को सभी लोगों के लिए जरूरी बताया है।
सीडीसी और संयुक्त राष्ट्र के सलाह के अनुसार संक्रमण को रोकने के लिए सभी लोग घर पर ही रहें और केवल इलाज हेतु ही बाहर जाएँ।
किसी चिकित्सकीय संस्था में जाने से पहले कॉल कर लें और किसी ऐसे जगह जाते हैं, जहां संक्रमण का खतरा हो, तो चेहरे का मास्क भी पहन लें।
सर्दी या खांसी होने पर रुमाल या टिशू पेपर का इस्तेमाल करें और अपने हाथ साबुन और पानी से अच्छे से धोएँ।
सीडीसी की सलाह है कि लोग अपने हाथ कम से कम 20 सेकंड तक साबुन या हैंड वॉश से धोएँ।
खास कर टॉयलेट जाने पर या हाथ गंदे दिखने और खाना खाने से पहले या नाक साफ करने के बाद।
यदि साबुन और पानी न मिले तो ही अल्कोहल वाले हाथ सैनिटाइजर का इस्तेमाल करें, जिसमें कम से कम 60% अल्कोहल हो।
WHO की सलाह है कि सभी लोग गंदे हाथों से अपने आँख, नाक और मुंह को छूने से बचें और सार्वजनिक जगहों पर धुकने से भी बचें।
कोरोनाविषाणु कई प्रकार के विषाणुओं (वायरस) का एक समूह है जो स्तनधारियों और पक्षियों में रोग उत्पन्न करता है।
यह आरएनए वायरस होते हैं।
इनके कारण मानवों में श्वास तंत्र संक्रमण पैदा हो सकता है जिसकी गहनता हल्की (जैसे सर्दी-जुकाम) से लेकर अति गम्भीर (जैसे, मृत्यु) तक हो सकती है।
गाय और सूअर में इनके कारण अतिसार हो सकता है जबकि इनके कारण मुर्गियों के ऊपरी श्वास तंत्र के रोग उत्पन्न हो सकते हैं।
इनकी रोकथाम के लिए कोई टीका (वैक्सीन) या विषाणुरोधी अब उपलब्ध है और उपचार के लिए प्राणी की अपने प्रतिरक्षा प्रणाली पर निर्भर करता है।
अभी तक रोगलक्षणों (जैसे कि निर्जलीकरण या डीहाइड्रेशन, ज्वर, आदि) का उपचार किया जाता है ताकि संक्रमण से लड़ते हुए शरीर की शक्ति बनी रहे।
चीन के वूहान शहर से उत्पन्न होने वाला 2019 नोवेल कोरोनावायरस इसी समूह के वायरसों का एक उदहारण है, जिसका संक्रमण सन् 2019-20 काल में तेज़ी से उभरकर 2019–20 वुहान कोरोना वायरस प्रकोप के रूप में फैलता जा रहा है।
(लातीनी भाषा) में "कोरोना" का अर्थ "मुकुट" होता है और इस वायरस के कणों के इर्द-गिर्द उभरे हुए कांटे जैसे ढाँचों से इलेक्ट्रान सूक्षमदर्शी में मुकुट जैसा आकार दिखता है, जिस पर इसका नाम रखा गया था।
सूर्य ग्रहण के समय चंद्रमा सूर्य को ढक लेता है तो चन्द्रमा के चारों ओर किरण निकलती प्रतीत होती है उसको भी कोरोना कहते हैं।
यह विषाणु भी प्राणियों से आया है।
अधिकतर लोग जो चीन शहर के केंद्र में स्थित हुआनन सीफ़ूड होलसेल मार्केट में खरीदारी के लिए आते हैं या फिर प्रायः काम करने वाले लोग जो जीवित या नव वध किए गए प्राणियों को बेचते थे जो इस वायरस से संक्रमित थे।
चूँकि यह वुहान, चीन से आरम्भ हुआ, इसलिये इसे वुहान कोरोनावायरस के नाम से भी जाना जाता है।
हालाँकि डब्ल्यूएचओ ने इसका नाम सार्स-कोव २ (SARS-CoV-2) रखा है।
ये बड़े गोलाकार कणों के रूप में होते हैं।
वायरस के कणों का व्यास लगभग 120 नैनोमीटर होता है।
वायरल कैप्सूल में एक लिपिड बाईलेयर होती है।
जहां मेम्ब्रेन(झिल्ली), आवरण, और स्पाइक संरचनात्मक प्रोटीन डले होते हैं।
कोरोना वायरस का एक उपसमूह (विशेष रूप से betacoronavirus उपसमूह A के सदस्य) हेमग्लगुटिनिन एस्टरेज़ नामक एक छोटा स्पाइक जैसी सतह भी प्रोटीन है।
कैप्सूल के अंदर न्यूक्लियोकैप्सिड होते है, जो कि न्यूक्लियोकैप्सिड (एन) प्रोटीन की कई प्रतियों से बनता है।
ये RNA युक्त विषाणु होते हैं।
जब यह होस्ट सेल के बाहर होता है तो लिपिड बाईलेयर कैप्सूल, झिल्ली प्रोटीन और न्यूक्लियोकैप्सिड वायरस की रक्षा करते हैं।
इस विषाणु में एकल आरएनए युक्त जीनोम पाया जाता है।
कोरोनावायरस के जीनोम का आकार लगभग 27 से 34 किलोबेस तक होता है।
भारत में इसके रोकथाम के लिये सभी अनावश्यक कार्य रोक दिये गये हैं, और लोगों को अपने घरों में रहने के निर्देश दिये गये हैं।
वर्तमान में बचाव ही इसका उपाय है।
इसी को देखते हुए भारत सरकार ने पूरे देश में १७ मई तक लॉकडाउन की घोषणा कर दी थी, जिसे बढ़ा कर ३१ मई कर दिया गया।
इसके बाद अभी भी कुछ छूट के साथ ३१ जुलाई तक लॉकडाउन जारी रहेगी।
कोरोना महामारी से बचाव के लिए उत्तर प्रदेश सरकार द्वारा हाल ही में टीम ११ का गठन किया गया है।
जिसका उद्देश्य देश में फैले कोरोनावायरस से बचाव के लिए लोगों तक आवश्यक सामग्री को पहुँचाना है।
असम में स्टेडियम में आइसोलेशन सेंटर बनाने की पहल की गई।
चीन में बीमारी को रोकने के लिये हुबेई प्रांत के वुहान में ७६ दिनों की बंदी रखी गई थी।
कोरोना के कारण अमेरिका को सबसे अधिक नुकसान का सामना करना पड़ा।
अमेरिका में एक लाख से ज्यादा लोगों की कोरोना के कारण मौत हुई है।
अब कोरोनावायरस के कारण अमेरिका को पूरी तरह से लॉक डॉउन करना पड़ा।
अमेरिका के राष्ट्रपति डोनाल्ड ट्रंप ने कहा की कोरोना अमेरिका पर पर्ल हार्बर और 9/11 के आतंकी हमले से बड़ा हमला है।
कोविड-19 का टीका से आशय उन टीकों से है जो कोरोनावायरस रोग 2019 (COVID।
उत्पन्न करने वाले SARS‑CoV‑2 नामक विषाणु के खिलाफ उपार्जित प्रतिक्षमता प्रदान कर सकें।
फरवरी २०२१ में, ६६ टीके चिकित्सीय अनुसन्धान की अवस्था में हैं, जिनमें से १७ प्रथम चरण में, २३ प्रथम-द्वितीय चरण में, ६ द्वितीय चरण में, और २० टीके तृतीय चरण में हैं।
चार अन्य टीकों का ट्रायल समाप्त किया जा चुका है।
फरवरी 2020 में, विश्व स्वास्थ्य संगठन (WHO) ने कहा कि कोविड-१९ का टीका 18 महीने से कम समय में उपलब्ध होने की उम्मीद नहीं की जा सकती।
किसी नई महामारी के टीके की तैयारी के नवाचारों का गठबंधन (CEPI) (The Coalition for Epidemic Preparedness Innovations ) जो वैक्सीन उम्मीदवारों के तेजी से विकास के लिए दुनिया भर में US$2 बिलियन फंड आयोजित कर रहा है।
अप्रैल में संकेत दिया गया कि 12 महीने से कम या 2021 की शुरुआत में आपातकालीन उपयोग के लिए इसका टीका उपलब्ध हो सकता है।
4 मई 2020 को WHO ने COVID-19 संक्रमण को रोकने के लिए और टीकों के तेजी से विकास का समर्थन करने के लिए चालीस देशों से US$8 बिलियन जुटाने के लिए एक टेलीथॉन (televised fundraising event )का आयोजन किया, साथ ही कई वैक्सीन उम्मीदवारों के एक साथ मूल्यांकन के लिए चरण II-III नैदानिक परीक्षण के नाम से एक अंतर्राष्ट्रीय "सॉलिडैरिटी ट्रायल" की तैनाती की घोषणा की,।
मई तक, १५९ वैक्सीन उम्मीदवार विकास में थे, [3] [5] जिसमें पांच चरण I-II मानव विषयों में सुरक्षा और प्रभावकारिता अध्ययन में शमिल थे , और सात उम्मीदवार चरण I के परीक्षण में।
8 दिसंबर 2020 को, मार्गरेट कीनन नामक एक 90 वर्षीय उत्तरी आयरिश महिला पहली महिला बनी, जिसे ट्रायल के बाहर एक टीका लगाया गया, जिसे यूनिवर्सिटी अस्पताल कोवेंट्री में टीका लगाया गया था।
दिसंबर 2019 में एक नए कोरोनावायरस निमोनिया का पता लगाने के बाद, [7] COVID-19 के आनुवंशिक अनुक्रम को 11 जनवरी 2020 को प्रकाशित किया गया था, जिसके कारण, एक निवारक वैक्सीन बनाने और इसके प्रकोप से बचाव की तैयारी के लिए एक तत्काल अंतर्राष्ट्रीय प्रतिक्रिया शुरू हुई।
जल्दी वर्ष 2020 शुरुआत के दौरान दुनिया भर में COVID-19 की तेजी से बढ़ रही संक्रमण दर ने कई अंतरराष्ट्रीय संगठनों और सरकार को तत्काल कम समय सीमा में कई टीके बनाने के संसाधनों को व्यवस्थित करने के प्रयासों को प्रेरित किया [5] जिससे चार वैक्सीन उम्मीदवारों ने मार्च में मानवीय मूल्यांकन में प्रवेश के साथ (देखें क्लिनिकल परीक्षण की तालिका शुरू कर दिया 2020 में)।
किसी संक्रामक रोग के लिए एक टीका कई वर्षों से कम समय में पहले कभी नहीं बनाया गया है, और कोरोनोवायरस संक्रमण को रोकने के लिए पहले से बना कोई टीका मौजूद नहीं है।
अप्रैल तक , CEPI का अनुमान है कि COVID -19 के खिलाफ 115 वैक्सीन उम्मीदवारों में से छह को चरण II-III परीक्षण के माध्यम से विकास के लिए अंतर्राष्ट्रीय गठबंधन द्वारा चुना जाना चाहिेेए।